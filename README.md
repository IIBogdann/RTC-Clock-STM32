# RTC-Clock-STM32


Proiectul se concentrează pe implementarea și utilizarea funcționalităților avansate ale modulului RTC disponibil pe microcontrolerele din seria STM32F429. Aceste funcționalități pot fi utile în aplicații care necesită gestionarea precisă a timpului, alarme programabile și capacitatea de a funcționa eficient în modurile de consum redus de energie. Implementarea corectă a acestor funcționalități depinde de configurarea adecvată a registrelor RTC și gestionarea corespunzătoare a evenimentelor și întreruperilor asociate.

Scopul temei propuse este de a dezvolta o aplicație pentru o placă STM32F429I, având ca principală funcționalitate implementarea unui ceas deșteptător. Aplicația permite programarea ceasului de timp real (RTC) în formatul HH:MM:SS printr-o interfață LCD+touch screen. Utilizatorul poate seta o alarmă pentru un moment viitor, iar la activarea acesteia, un buzzer emite un semnal sonor, semnalizând astfel alarma. Proiectul implică utilizarea perifericelor RTC, GPIO, și dezvoltarea unei interfețe utilizator intuitive pentru setarea timpului și a alarmelor.
